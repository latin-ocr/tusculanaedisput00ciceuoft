VIRO CLARISSIMO

LUDOLPHO DISSENIO

S. P. D.

RAPHAEL KUHN ER.

Recordanti mihi iucundissimum illud tempus, quod ego
ante paucos annos Gottingae, bonarum artium doctrinarumque
nutrice, antiquarum litterarum studiis deditus, transegi, quum
alia multa occurrunt, quae animum suavissime afficiant, tum
singularis tua, praestantissime vir, benevolentia erga me at-
que humanitas: quarum ex eo tempore, quo curriculum aca-
demicum ingressus fui, tot tam luculenta exstiterunt docu-
menta, ut incredibilis quidam et tui amor et tuarum virtutum
admiratio in me excitaretur. Etenim tu is fuisti, qui non so-
lum eorum studiorum, quae praeclaro humanitatis nomine or-
nantur, ardentissimum mihi amorem inspiravisti ad eaque et
recte ingredienda et gnaviter persequenda facem praetulisti,
sed etiam in tota studiorum ratione rudis et indocti iuvenis
gressum rexisti. Nam, ut omittam publicas scholas, quibus
humanitatis disciplinam iuventuti, bonarum litterarum studio-
sae, tradis, quae norunt omnes quam praestantes sint et
fructuosae, contigit etiam mihi, ut interiore quadam te-
cum coniungerer familiaritatis societate: ex qua quum mecum

