AD LUDOLPHUM DlSSENIUM. Vll

l fecerit eademque ad illius exemplum egregio dicendi genere

expresserit, mira quadam me allexit ad se delectatione.

Posteaquam ante quattuor annos, Gottinga relicta, in
lyceo Hannoverano‚ quod Georgii Friderici Grotefendi, eru-
ditionis sama clarissimi, auspiciis laetissime effloruit, iuven-
tutis antiquarum litterarum studiis imbuendae fingendaeque
provinciam suscepi3 enixe omnia facienda putavi, ut, quam
perfecti et omnibus numeris absoluti veterum scriptorum inter-
pretis, a tua disciplina ductam, cogitatione concepissem spe-
ciem, tanquam exemplar mihi proponerem, ad cuius similitu-
dinem, quantum in me esset, totam interpretandi artem diri-
gerem ac componerem. Itaque in explicandis veterum scri-
ptorum monumentis nihil prius atque antiquius habui, quam
ut, a grammatica ratione et linguae ingenio proficiscens, ‹lis-
cipulos meos ita instituerem, ut res et sententias , in illis ex-
pressas , animo menteque perciperent et ad divinorum illorum
antiquitatis ingeniorum praestantiam admirandam suspicien-
damque sese erigerent. Sic enim sperabam, fore, ut iuvenes
non solum uberrimos ad ingenii animique cultum caperent
fructus, verum etiam, quem hac institutione intimo pectore
combibissent veterum scriptorum amorem, eodem per reliquam
etiam aetatem percussi, humanitatis et elegantiorum littera—
rum studia colerent earumque lumen ad alias disciplinas ac
doctrinas sive accuratius perscrutandas sive etiam clariore
luce illustrandas adhiberent.

Itaque iam diu in optatis fuit, ut veteris scriptoris librum,
cura mea illustratum, speciminis loco ederem, quo tibi pro-
barem, quam in explanandis veterum scriptorum monumentis
insisterem rationem atque viam. Alia atque alia agitabam,
plura inchoabam, omnia tamen inchoata reliqui, sive, ut fit,

quod nulla mihi coepta profligandi et ad exitum perducendi

