Vl EPISTULA EDITORIS

reputo quantum perceperim iucunditatis,â€˜ quot autem quam
varios fructus, tum suavissima animus perfunditur laetitia.
Quotiescunque enim tecum eram, sermones miscere solebas, -
in quibus summa gravitas ac severitas miro quodam lepore et
iucunditate cumulatae erant. Sive sermone tuo complectebare
universae antiquitatis praestantiam, sive versabare in praedi-
candis explanandisque summis ac vix imitandis virtutibus prin-
cipum Graeciae po'etarum, ut Homeri, ut Aeschyli et Sopho-
elis, ut Pindari, sive denique antiquarum linguarum rationem,
subtilitatem elegantiamque enucleare et aperire studebas: tanta
loquebare alacritate, ut nunquam abs te discederem, quin in-
satiabili quadam antiquarum litterarum praestantiae cognoscen-
dae ac penitus percipiendae exardescerem cupiditate.

In harum rerum recordatione quum tam multa grata ac
iucunda, quibus in memoriam revocandis saepe soleo animum,
si forte in magna sane negotiorum multitudine deficiat, re-
creare atque exhilarare, obversentur, ut, si omnia enarrare
velim, verendum mihi sit, ne in latissimum excurram dicendi
campum, qui non possit exiguis epistolae terminis circumscri-
bi: tamen unum, in quo maxime te tuumque ingenium admi-
ratus sum, facere non possum, quin verbo attingam. Scili-
cet quum sermo deferebatur ad Platonem, tum, nescio qua
hilaritate et quasi serenitate, quae ex oculis totoque vul-
tu eluceret, perfusus, tanta gravitate, tanto animi ardore,
tanto denique orationis flumine verba faciebas, ut de divina
illius philosophia divinitus loqui viderere. Quo sactum est,
ut quum universae philosophiae, tum Platonicae addiscendae
desiderium animum caperet flagrantissimum. Platonicae phi-
losophiae studium posthac traduxit me ad Ciceronis, unius
omnium Romanorum praestantissimi sapientiae magistri, phi-
losophiam: quae quum multa Platonis decreta asciverit ac sua

