Xll EPISTOLA EDITORIS

Ac primum quidem, quum Tullius academicum philoso-
phandi genus, quod parum cognitum ac perspectum multos
iam in errores abstraxit ineptisque de nostro philosopho im-
buit opinionibus, secutus sit, nihil mihi, planam adolescenti-
bus ac certam qua in legendis Ciceronis de philosophia scriptis
firmo incederent pede viam patefacturo , melius aptiusque vi-
sum est, qnam si, quae maxime spectare viderentur ad per-
cipiendam recteque diiudicandam Ciceronianam philosophandi
rationem, quam brevissime exposita toti libro praemitterem.
Iam, quoniam in illustrando libro de philosophia scripto pri-
ma ac praecipua interpretis cura in eo posita esse debet, ut et
universae disputationis tenor constituatur, et singularum sen-
tentiarum nexus enucleetur, singulis Tusculanarum libris quasi
quendam conspectum, quo paucis complecti studui, quae lon-
gissimis saepe adnotationibus exposuit N eidius, praemisi, tan-
quam ducem secutus non Ernestium, cuius argumenta, Tullii
de philosophia libris praefixa, haud multum sane conferunt ad
adiuvandam scriptorum intelligentiam, sed Fr. H. Kernium *),
qui in conficiendis Tusculanarum, elegantissime a se in pa-
trium sermonem conversarum, argumentis ita elaboravit, ut
tota disputatio ad summa veluti capita revocata uni quasi con-
spectui subiiceretur. Hac igitur instituta ratione quum ex
eis, quae de Ciceronis philosophandi ratione deque singulorum
Tusculanarum librorum argumentis exposita sunt, multis im-
peditis magnisque difficultatibus obstructis locis clarissima lux
affundi videretur3 tamen in ipsis etiam adnotationibus, ut non
solum difficiliorum locorum sententiam aperirem, sed etiam
interiorem sententiarum nexum expedirem, quantam possem

maximam diligentiam adhibendam putavi. Quod autem multa,

 

¹⁶) Ro'mische Prosaiker iu neuen Ueberselzungen. ΙΙΙ. IV. V. ud. stuttgart

[³527.

 

