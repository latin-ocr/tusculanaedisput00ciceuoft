An LUDOLPHUM nissEfflUM. XI

ab illius, nulla tamen adiecta adnotatione, e qua pateret, qua
auctoritate niterentur scripturae a se receptae, operae pretium
facturus videbar, si utriusque recensionis, et Ernestianae et
Wolfianae, scripturarum auctoritates, diligenter indagatas,
quam paucissimis enotarem simulque adderem diversitatem re-
censionis Orellianae. His scripturis etiam alias insigniores
et memoratu dignas addere placuit itemque egregias acutissi-
morum hominum coniecturas vel suspiciones, ut scilicet prae-
ceptor haberet, quo sagacioris indolis adolescentes criticae
quae dicitur coniecturalis elementis initiaret. In enotanda
scriptura ita versatus suin, ut plerumque verbo significarem,
quid de eis statuendum sentirem, ut discipuli ipsi rationes
anquirerent, quibus scriptura aliqua aut probata esset aut
reiecta. In multis autem scripturis examinandis longior fui,
imprimis in eis, in quibus recedendum mihi videretur ab edi-
torum sententia, eo quidem consilio, ut adolescentibus quasi
quandam viam praeirem, quae ingredienda esset ad difficilio-
res scripturas diiudicandas.

In priscorum poetarum locis , quibus Cicero philosophiae
severitatem graw‘tatemque exhilarare studuit, ad numerorum
leges revocandis etsi maxima cum laude versatum est perspi-
cacissimum Bentleii ingenium, et postea recentiore aetate ma-
gnam etiam curam collocavit acies Wolfii, quum aliorum ho-
minum doctorum, tum Hermanni studiis adiuta3 tamen, eis—
dem denuo examinatis, hunc locum non ita complanatum esse
intellexi atque perpurgatum, nihil ut dubitationi et emenda-
tioni relinqueretur loci. In quo difficili criticae officio para—
tissimum mihi auxilium praestitit Grotefendi, artis metricae
peritissimi, acumen.

Quoniam de critica dixi, nunc de interpretandi genere,

quod in explanandis his libris secutus sum, pauca dicam.

