AD LUDOLPHUM DISSENIUM. ΙΧ

Verum, ne tibi mirum videatur, quid sit, quod, quum
N eidianae editionis repetendae provincia mihi esset demandata,
nullum fere ego eius vestigium reliquerim totumque interpre-
tandi genus mutaverim, caussas mihi addere licebit, quibus
impulsus diversam viam ingrediendam duxerim.

Scilicet omnem Neidius curam in eo ponendam sibi ex-
istimavit, ut „seriem continuatam orationis per singulas dis-
putationis partes investigaret nexumque sententiarum cuivis
sectioni praeponeret, digressiones, ad quas philosophus hinc
inde abripi se passus esset, diligenter observaret, ita ut iuve-
nis lector atque nondum satis exercitatus filum disquisitionis
nunquam ainitteret.“*) Atque hoc quidem interpretandi ge-
nus, in enucleando illustrandoque sententiarum nexu occupa-
tum, tantum abest, ut negligendum videatur, etiam omnis
interpretationis fastigium in eo cernitur. Sed quum Neidii
commentarius, qui dicitur, fere omnis in proponendis univer-
sis argumentis contineretur, rarius interiorem sententiarum
nexum attingeret disficiliorumque locorum sententiam expedi-
ret, neglectis et praetermissis omnibus, quae ad grammaticae
rationem sermonisque Latini proprietatem spectarent: tota il-
lius ratione deserta plane ac derelicta, eam ingrediendam pu-
tavi viam, quae et ad accuratiorem librorum intelligentiam
plus collatura et iuventutis rationibus magis consultura vide-
retur. Id enim maxime secutus sum consilium, ut editionem
pararem, qua praeceptori, Tusculanas discipulis suis expli-
canti, non solum accuratiore eos horum librorum intelligen-
tia imbuendi et Ciceroniani sermonis consuetudine fingendi
et Tullii philosophandi rat-ione initiandi copia pararetur, sed
etiam iuveniles mentes acuendi subtilioribusque instituendis·

*l Sunt ipsius Neidii verba in praefat. p. vl. sq.

