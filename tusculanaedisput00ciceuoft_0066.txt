24 PRoLEGoMENA.

opinatum. Ergo ista necopinata non habent tantam vim, ut aegri-
tudo ex eis omnis oriatur, feriunt quidem sortasse graviuS, sed non
id efficiunt, ut ea, quae accidant, maiora videantur3 quia recentia
sunt, maiora videntur, non, quia repentina.

Itaque quoniam non ipsa diuturnitas, sed cogitatio diuturna,
nihil esse in re mali, dolori medetur: consentaneum est, ut, quod
usus docet, id ratione statim praecipiamus. Duplex est autem ratio
veri reperiendi, nam aut ipsius rei natura qualis et quanta sit, quae-
rimus, aut a disputandi subtilitate orationem ad exempla traduci-
mus. c. 25. 24. Refellitur Carneades, qui propositam necessitatem .
conditionis humanae commemorationemque alienorum malorum ad le-
vandam aegritudinem pertinere negabat. c. 25. ς. 59. 60.

Iam Cicero redit ad sententiam supra a se propositam, aegritu-
dinis caussam nullam aliam esse, nisi opinionem et iudicium magni
praesentis atque urgentis mali: qua quidem caussa intellecta, totam
aegritudinem evelli posse. § 61. Sed ad hanc opinionem mali quum
illa etiam opinio accessit, ad officium pertinere, ferre illud aegre,
quod accidet-ic: tun] denique efficitur illa gravis aegritudinis pertur-
batio. Exempla afferuntur de hominum dolori et luctui indulgendi
' proclivitate, e quibus luculentissime apparet, voluntate et iudicio
suscipi aegritudinem, saepe certo temporis spatio terminari, et aliam
animi perturbationem alia tolli posse. Ergo aegritudo opinionis,
non naturae est malam. Quod ita esse, confirmatur etiam a) eo,
quod nihil plus valet ad ponendum dolorem, quam quum est intelle-
ctum, nihil profici eo et frustra esse susceptum, b) quod, qui multa
sint saepe perpessi, facilius ferunt, quicquid accidit, obduruisseque
sese contra fortunam arbitrantur, ut ipsa defatigatio miseriarum ae-
gritudines leniores faciat, c) quod sapientissimi homines, quum in-
telligant, se nondum perfectam sapientiam consecutos esse, tamen in
hoc malo aegritudine non premantur, quia nulla admisceatur opi-
nio officiosi doloris, luctumque et maerorem viri esse non putent.
c. 28. —- Subiiciuntur quaedam ad refutandam sententiam eorum,
qui cedendum censeant dolori, quia, quum sit naturalis, naturae ob-
sisti nequeat, ideoque consolationibus eum nihil levari. c. 29. 50.
31. princ.

Sequitur completa Stoicorum definitio aegritudinis: Aegi-itudo
est opinio mali praesentis, et quidem recens: quod verbum sic inter-
pretantur, ut non tantum illud recens esse velint, quod paullo ante
acciderit, sed quamdiu in illo opinato malo vis quaedam insit, ut vi-
geat et habeat quandam viriditatem, tamdiu appelletur recens. §2 75.

