ΙΝ ΤΕΡιΤίΑΜ EDITIONEM. XXI

de his libris merita magna esse. quis neget? et, si quis alius,
ego ea suspicio ac magnifacio et, ubicunque suppeditavit oc-
casio, iustis debitisque laudibus extuli3 sed ego idem negare
non possum, magnae mihi saepe fuisse offensioni non modo
insolentiam, ‘qua vel summis et de Cicerone immortaliter me-
ritis viris insultavit, sed etiam ostentationem, qua ingenii sui
sagacitatem iactavit. Utinam tandem aliquando omnes, qui
praeclaram humanitatis disciplinam tractant, ita tractent, ut
ex ea non solum ad ingenium acuendum fingendumque, sed
etiam ad mores emendandos emolliendosque uberrimus efflo-
rescat ac redundet fructus!

Alteri interpretis officio, quod in interpretandis rebus
sententiisque et in explicando ciceroniani sermonis ingenio po-
situm est, quum prioribus meis editionibus plenius satisfactiun
videretur, nunc minore opera eo defunctus sum, quanquam
nihil praetermittere studui, quo vel intelligentia horum libro-
rum promor-erenw, vel sermonis Latini imprimisque Cicero-
niani proprietas clarius illustraretur, vel grammaticae Latinae
ratio subtilius enuclearetur. Egregium huic novae editioni
ornamentum accessit insigni humanitate Frc'derc‘cz' Augusti
Menkii, clarissimi et eruditissimi in gymnasio Bremensi do-
ctoris mihique amicissimi, qui quum ex me audisset, 111 nova
Tusculanarum editione paranda me versari, observationes
suas, Rathianae editionis margini adscriptas, ad me trans-
misit easque mihi pro arbitratu utendas concessit. Quae ex
eis delibavi, ipsius nomine (‚‚]lIenk'ius in Observationibus
ineditam) attuli. De singulari hoc officio gratias viro prae-
stantissimo et ago ct habeo quantas possum maximas.

Ut etiam tenuioris sortis adolescentibus consuleretur,
una cum hac editione minorem adornavi, breviore instructam
adnotatione.

