PROLEGOMENA. 3

sapientiae praecepta, Romani sermonis splendore explanata, ex umbra
quasi in solem atque pulverem producenda putavit.

Omnium philosophorum disciplinas perscrutatus, summos Grae-
ciae philosophos de gravissimis quaestionibus dissentire interque se
dissidere quum intellexisset sibique persuasisset, non aliter, nisi de
omnibus rebus in contrarias partes disserendo, quid in quaque re
verisimile esset, inveniri posse2 Academicorum recentiorum discipli-
nae, quam iam adolescens Philone duce et didicerat, et tanquam opti-
mum instrumentum ad eloquentiae laudem comparandam mirifice am-
plexatus suerat, totum se penitusque tradidit. Huius enim philoso-
phiae proprium est, in utramque partem veri reperiendi caussa dis-
serendo errores opinionesque non firmis superstructas fundamentis
destruere, iudicium nullum interponere, ea probare, quae simillima
veri videantur, conferre caussas et, quid in quamque sententiam dici
possit, expromere, nulla adhibita sua auctoritate, iudicium audien-
tium relinquere integrum ac liberum. Ex quo intelligitur, Academi-
cos non omnem scientiam sustulisse, sed cum ratione probabilitate
usos esse. ltaque Cicero, nullius philosophiae disciplinae auctoritate
adstrictus, principum philosophorum sententias examinavit atque ex-
cussit et, in utramque partem ponderatis rei momentis rationibusque
comparatis, quae ad probabilitatem atque veri similitudinem maxime
propensa csse viderentur, secutus est.

Inter eos philos0phoe, quos maxime probavit Cicero, primum
locum obtinet Plato: cuius philosophiam totam vel certe maximam
eius partem sine dubio sibi vindicasset Latinisque litteris illustrasset,
si et Romanorum ingenia satis exculta fuissent ad illius sublimitatem
atque excelsitatem percipiendam, et ipse totam eius subtilitatem niente
sua concepisset. Platonis auctoritatem in eis potissimum secutus est,
quae ad naturae cognitionem (physica) et ad animorum immortalita-
tem spectant. Secundum philosophiam Platonicam maxime ample-
xatus est Stoicorum disciplinam, in primis in eis, quae praeclare ab
illis scripta erant de morali doctrina, de legis natura, de conformanda
re publica. Etsi haud raro Stoicorum philosophiam vehementer ag-
greditur atque perstringit, tamen omnino de illa magnifice sentit
eiusque sententias excelsissimas inter cives suos divulgare et propa-
gate studet, neque eas ipsas, sed quibus eas firmare nitebantur ar-
gumenta, longissime nonnunquam arcessita, reprehendit.

III. ,De Ciceronis philosophia morali.

Veteres philosophiam in tres partes dividebant: dialecticam,
physicam, ethicam. ln unaquaque parte Cicero elaboravit et egregia
1 *

